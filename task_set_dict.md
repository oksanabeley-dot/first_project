# Tasks for lesson on the topic of "set() | dict()"
```
new_set = set()
 
```


*Beginner level*
1. Створіть словник зі списками добрих справ на сьогодні і на завтра. Надрукуйте із словника добрі справи, які плануєш зробити сьогодні і взавтра.
2. Припустимо, що у нас є словник, в якому ключі є ідентифікаторами, а значення – іменами користувачів. Напишіть програму, яка виводить вітальне повідомлення користувачу на основі його ідентифікатора. Якщо ідентифікатор відсутній у словнику, виводиться вітання для усіх користувачів.

    Вхідні дані:
    ```
    232
    550
    190
    500
    ```
    Вихідні дані:
    ```
    Hi, Alice!
    Hi, Bob!
    Hi, Jack!
    Hi, to all!
    ```
3. Напишіть програму для сортування за зростанням (за алфавітом) словника за ключами. Словник зберігає пари ключ-значення у вигляді «назва фільму: рік релізу». Інформація виводиться як у вихідних даних: сортування має бути проведено за назвами фільмів.

    Вихідні дані:
    ```
    ('Avengers: Endgame', 2019) ('Guardians of the Galaxy', 2014) ('Iron Man', 2008) ('Thor', 2011)
    ```

4. Надрукуйте елементи словника, де ключі - це числа від '1' до 'n' (обидва числа включно), а значення - квадрати ключів. 'n' – ціле число, яке вводить користувач.

5. Створіть словник, в кому ключі – назви днів тижня, а значення - цілі числа, що позначають порядковий номер дня тижня від 0 до 6. Надрукуйте назву дня за введеним порядковим номером дня. Якщо введений номер виходить за межі, програма жодних повідомлень не друкує і не повідомляє про помилку.

6. Напишіть програму для створення словника із введеного рядка символів для підрахунку кількості символів.

    Вхідні дані:
    ```
    Lorem ipsum dolor sit amet
    ```
    Вихідні дані:
    ```
    {'L': 1, 'o': 3, 'r': 2, 'e': 2, 'm': 3, ' ': 4, 'i': 2, 'p': 1, 's': 2, 'u': 1, 'd': 1, 'l': 1, 't': 2, 'a': 1}
    ```

7. Напишіть програму, яка приймає рядок символів, і обчислює кількість букв і цифр.

    Вхідні дані:
    ```
    Project Gutenberg offers over 59,000 free eBooks
    ```
    Вихідні дані:
    ```
    LETTERS 36
    DIGITS 5
    ```

*Middle level*

8. Напишіть програму для видалення дублікатів зі списку цілих чисел.

9. Дано список словників. Кожен словники має 2 пари елементів: ключ 'name' і значення імені студента, ключ 'points' і значення - список балів з різних дисциплін (цілі двоцифрові числа). Надрукуйте найменші значення балів, отримані кожним студентом, в один рядок з пропуском.

10. Дано два списки чисел. Порахуйте, скільки унікальних цифр міститься в обох з них.

11. Дано три словники, в яких ключами є малі букви латинського алфавіту, а значеннями - цілі числа. Ключі у всіх словниках – різні, їх є по 3 в кожному словнику. Об’єднайте всі три словники в один і виведіть його вміст. Підказка. скористайтеся оператором **, що використовується для об’єднання довільної кількості словників.

12. Створіть словник, який відображає ідентифікатори акцій на біржі. Ключами словника є ідентифікатори акцій, а значеннями - дійсні числа - ціни акцій. Надрукуйте ціни акцій та ідентифікатори у порядку зростання ціни.

    Вихідні дані:
    ```
    10.75 FB
    37.2 HPQ
    45.23 ACME
    205.55 IBM
    612.78 AAPL
    ```

13. В рядку записаний текст. Словом вважається послідовність непробільних символів, які йдуть підряд, слова розділені одним або більшим числом пропуском або символами кінця рядка. Для кожного слова з цього тексту підрахуйте, скільки разів воно зустрічалося в цьому тексті раніше.

    Вхідні дані:
    ```
    var list set tuple list tuple tuple dict var
    ```
    Вихідні дані:
    ```
    0 0 0 0 1 1 2 0 1
    ```

*Hard level*

14. Напишіть програму, яка зможе підрахувати слова у введеному рядку, розділені пропуском і вивести отриману статистику: для кожного унікального слова обчислити число його повторень (без урахування регістру), слова не повинні повторюватися, порядок слів довільний.

    Вхідні дані:
    ```
    a bb acD bb abc ac BCD a
    ```
    Вихідні дані:
    ```
    a 2
    bb 2
    acd 1
    abc 1
    ac 1
    bcd 1
    ```

15. Дано два списки чисел. Знайдіть всі числа, що зустрічаються як в першому, так і другому списках, і надрукуйте їх у порядку зростання.

    Вхідні дані:
    ```
    2 5 8 11 10 9
    11 3 7 6 8 5
    ```

    Вихідні дані:
    ```
    5 8 11
    ```
--------------------------
16. Напишіть програму, яка вміє шифрувати і розшифровувати використовуючи шифр підстановки. Програма приймає на вхід два рядки однакової довжини, у першому рядку записані символи початкового алфавіту, у другому рядку - символи кінцевого алфавіту (шифр підстановки), після чого йде рядок, який потрібно зашифрувати переданим шифром підстановки, і ще один рядок, який потрібно розшифрувати. Нехай, наприклад, на вхід програми передано:
    ```
    abcd
    *d%#
    abacabadaba
    #*%*d*%
    ```
    Це означає, що символ a вхідного повідомлення замінюється на символ `*` в шифрі, `b` замінюється на `d`, `c` - на `%` і `d` - на `#`. Потрібно зашифрувати рядок abacabadaba і розшифрувати рядок `#*%*d*%` за допомогою цього шифру. Отримуємо наступні рядки, які і передаємо на виведення програми:
    ```
    *d*%*d*#*d*
    dacabac
    ```
    Вхідні дані:
    ```
    abcd
    1234
    ababcdcd
    44332211
    ```
    Вихідні дані:
    ```
    12123434
    ddccbbaa
    ```